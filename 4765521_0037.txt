 

sit fecerit nescit. Quae suspicio in perspecta et probata fide codicis N. locum
habet nullum. lam vero quaeritur, quid de primo isto verbo Hercule facien-
dum statuamus. Laedi eo leges metricas nemo non videt. Tollitur autem vitium,
si eiecta u vocali formam syncopatam Hercle restituimus. Haec igitur genuina
totius distichi verba fuisse censeo:
Haec (ara) nullis unquam pateat veneranda puellis:
Hercle! exterminium nescit inulta sitis.

Quorum sententia haec est: '„Non inulta, profecto„ sitis se excludi et ab
aqua prohiberi patiturf⁶ Mirum videtur fortasse, quod Hercules orationis suae
confirmandae causa se ipsum quasi testem citat. Sed si consideramus ita usitatam
fuisse istam affirmationis formulam apud viros romanos, ut nomen Herculis fere
evanuisset neque in animis affirmantium quicquam haereret, nisi vis affirmativa, -
facile ignoscemus poetae, quod oblitus eius, quem induxerat, Herculem se ipsum
advocantem fecit. Nec vero Hercules de sua tanturn siti loquitur, sed in univer-
sum de siti nullas leges nullaque vetita curante sententiam communem profert.

Dum haec scribo, alia cogitatio de origine discrepantiae lectionis animum
subit, quam breviter exponere liceat. Fortasse enim Herculis nomen, quod va-
riante forma in utroque genere codicum legitur, omnino non Propertio debetur,
sed glossatori. Conici enim potest Propertium scripsisse:

Nostra exterminium nescit inulta sitis.
Horum verborum primo, ne perperam intellegeretur, nescioquis Herculis nomen
pro glossemate superscripsit. quod paullatim primario vocabulo extruso in ipso
textu resedit. Hinc duo genera emendationum nata sunt. Alter enim librarius,
qui quasi pater est Groningani codicis et quorundam aliorum, numeros laesos esse
sentiens non sine aliquo ingenii acumine pro exterminium nescit posuit
eximii ne sit, cum alter, is, ex cuius libro Neapolitanus ct Hambnrgensis (inter-
cedentibus nescioquot exemplaribus) fluxerunt, minus audax nihil nisi clausulam
verbi Herculis mutaret, sive litteris paullum obscuratis deceptuS, sive aliqua
tamen ex parte claudicantibus numeris auxilio venturus. Sed haec maiora sunt,
quam de quibus certum iudicium facere possimus3 satis igitur habemus doctiorum
hominum et ingeniosiorum oculos in hanc rem spinosam et nodosam convertisse.

v, 113 24.

Hic versus in libris manuscriptis et in vetustioribus editionibus sic legitur:
Fallax Tantaleo corripiare liquor. ’

Tradita verba qui defendere student, ut Hertzbergus, longiorem formam
nominis Tantali statuentes Tantaleo idem valere arbitrantur, quod Tantalo.
Recte autem Lachmannns in edit. Lips. (1816.) dicit neque sibi neque ceteris
interpretibus Tantaleus pro Tantalo lectum esse. Addit se assentiri Aurato
et Heinsio corrigentibus: .

Fallax Tantaleo corripere ore liquor.

 

