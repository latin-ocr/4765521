23

 

lv, 9, 362

Non ego velifera tumidum mare findo carina:
Tuta sub exiguo flumine nostra morast.

Duabus de causis Heimreichius longiorem versum spurium esse censet, et
quod totus versus in N. omittatur, et quod findo trochaice positum sit. Mihi
neutra causa tanta videtur, ut versum Propertio abiudicem. Maiores autem diffi-
cultates insunt versui pentametro. In hoc enim scriptura codicis G. magnopere
discrepat a N. ceterisque libris. Nam cum in his omnibus scriptum sit tota »—
mora, in illo legitur tuta —- ratis. Ex consensu librorum satis liquet etiam
in archetypo scriptum fuisse tota — mora3 Groningani autem librarius, utpote
cui mora veliferae carinae non satis respondere videretur, suo arbitrio reposuit
ratis, quo facto etiam tota in tuta mutare cogebatur. Mira inaequalitate edi-
tores in aestimanda codicis G. scriptura usi sunt. Reicientes enim omnes id, quod
est ratis, eidem omnes tuta retinuerunt. Sed ne hoc quidem tenendum esse
apparebit, si gravissimum errorem omnibus libris communem correxerimus. Quid
enim significant verba sub exiguo flumine? Madvigius in advers. crit. ΙΙ,
64. se ea intellegere negat neque latine ita dici potuisse credit. Cui sententiae
cum omni ex parte assentiar, tamen quod ille pro flumine potius flamine
scribendum esse statuit, probare non possum. Neque enim tumido mari apte
opponitur exiguum flamen, cum etiam in ipso mari interdum lenes venti
flent, neque navigandi actus contrarius est morando, si tamen morari idem valere
vult vir doctissimus, quod navigare seu remigare. Num autem necesse est etiam
versum 36. ad navigationem spectare? Nonne periculosae in mari navigationi
eodem aut meliore iure commoratio in terra opponitur, quam navigatio minus
periculosa sub exigui venti flamine² Quamobrem nec flumine, nec flamine
Propertium scripsisse puto, sed culmine3 cf. Verg. ecl. I, 68· Pauperis et tuguri
congestum caespite culmen Iam etiam intellegitur, cur tota servandum sit.
Poeta enim se omnino non navi mare percurrere, sed totam vitam suam
sub exiguo tecto degere profitetur.

IV, 20, 5.
At tu, stulta, deos, tu fingis inania verba.

Priores elegiae libri quarti vicesimae decem versus num recte Scaliger et
qui eum secuti sunt plurimi et doctissimi viri (quo in numero Lachmannus.
Hauptius, L. muller sunt) a reliquis viginti versibus seiunxerint et integrum ro-
tundumque carmen eos efficere putaverint, dubium sane me reddidit Hertzbergus‚
qui gravissimis causis eisque, ut mihi quidem videtur, minime spernendis totos
istos triginta versus, quos codices in unum carmen coniunctos exhibent, nullo
modo dirimendos et eodem, quo traditi sunt, ordine servandos esse demonstrat.
Sed de hac re, si deo placebit alio loco disputabimus, hocloco in examen vocaturi

