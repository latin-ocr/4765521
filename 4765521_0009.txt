Ι.
Lucubrationes Propertianae..

Scripsit Conradus Rossberg.

 

praefaturus eram de necessitudine, quae inter Propertii libros manuscriptos inter-
cedit, cum Baehrensii schedae Tibullianae in manus meas venerunt, in quibus vir
doctissimus se codicem Propertii Neapolitano haut dissimilem invenisse dicit no-
vamque editionem criticam huius poetae instituturum promittit. Quae res me
adduxit, ut in praesens a proposito desisterem et expectandum statuerem, ecquid
futurum esset, ut ex illius codicis collatione clarior quaedam lux quaestionibus
nostris affunderetur. Nam in regionibus satis obscuris filum Ariadnes quaerere
cos, qui in familiis librorum Propertianorum investigandis operam suam collocent,
non ei ignorant, qui vel mediocriter in eo labore desudarunt. Differens igitur
quaestiones illas in tempus magis opportunum pauca praemittam de tempore et
condicione archetypi librorum Propertii, unde, quam miserabilibus auxiliis in hoc
poeta recensendo suppeditemur, cognoscatur et, quibus rationibus in tractandis
eius carminibus usus sim, perspiciatur.

Constat litteris Colucii Salutati anno 1374. ad Gasparum de Broaspinis datis
in Petrarcae bibliotheca tum temporis exemplar Propertii extitisse. Unum illud
ab ‘antiquitate ad renascentium litterarum aetatem pervenisse certum quidem non
est, sed veri simillimum. Nam somnia eorum, qui codicem Ν. saeculo XIII. aut -
XII. ,exaratum esse putabant, a L. Miillero in praef. ad Propert. p. IX. satis
feliciter mihi pulsa videntur. Docet autem ipse status et mirus consensus librorum
nostrorum archetypum non ita difficilem fuisse ad legendum. Desunt enim fere
in libris nostris„si nominum propriorum scriptiones excipias, monstra illa verbo-
rum, quibus aliorum quorundam scriptorum libri, quorum archetypus saeculis
prioribus attribuendus est, referti sunt. Concludi inde potest exemplar illud, cui
omnes libri nostri originem debent, non multo ante ipsos antiquissimos codices
nostros scriptum esse. Dicam quod sentio. Ex illo exemplari in Petrarcae biblio-
theca asservato, quod cuius aetatis fuerit ne hariolari quidem licet, transscriptum
est circiter annum 1400. unum aliud, unde paullo post partim ipsi libri nostri

 

 

