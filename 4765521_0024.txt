18

 

poeta lepidissime describat, quomodo potus Cynthiae iussu ab Amoribus domum‘)
reductus sit: in hoc narrat, quid sibi, cum mane Cynthium visum ivisset, evenerit..
Neque vero haec argumentorum diversitas sola causa est, :cur duas ,partes secer-
nendas putemus: ne illud quidem neglegendum est poetam initio prioris carminis
blandis verbis mea lux amicam appellare, in altero vero ·de Cynthia ‚ut absente
loqui et eam ipsam loquentem inducere. Quis, quaeso, credat Propertium in uuo
carmine dicendi genus tam violenter mutasse et tanquam oblitum, quod primo
Gynthiam allocutus sit, mox exposuisse, quae illi non minus nota essent, quam
sibi ipsi? Accedit, quod versus primus ultimo, si unius carminis esse existiman—
tur, vehementer repugnat. Unde sactum est, ut plerique vocem primi versus
hesterna in extrema mutandam censerent, Hetzelius autem (progr. Dilleu-
burg. 1876.) totum ultimum distichon spurium esse suspicaretur. Utrumque non
necessarium erit, si, ut fas est, duas partes diversissimas seiunxeris. Iam quoniam
demonstrasse nobis videmur versus XX posteriores sui iuris esse, hoc ipsum
carmen mendis nonnullis, quas per temporum decursum traxit, purgabimus Ac
primum quidem id distichon, quod nunc est tertium (V. 27. 28.):
Ibat et hinc castae narratum somnia Vestae,
Neu sibi neve mihitquae nocitura forent,
cum huc non faciat et sententiarum nexum vehementissime rumpat, loco moven-
dum est: quod quo revocandum sit, infra docebitur. Quodsi eiecto hoc disticho
versum 28. post 26. posueris, aptissimum sensum habebis, modo v. 26. pro
cum, quod in libris legitur, cum editione Regiensi tum restitueris. Sic igitur
Propertium scripsisse puto:
Obstupui: non illa mihi formosior unquam
Visa; neque ostrina tum fuit in tunica:
Talis visa mihi somno dimissa recenti.
En quantum per se candida forma valet.

Quorum versuum sententia, ne quid obscuri relinquam, haec est: „Nun-
quam mihi Cynthia formosior visa est, quam illo mane3 nec tamen illa tum
purpurea tunica amicta fuit, sed talis i. e. tam formosa mihi visa est, quum

. recens somno dimissa esset“. Venio ad versum 38.‚ in quo spiritus notus

adulterio admisso quid sibi velit, non intellego. Non enim persuadere mihi
possum Propertium dixisse: „Adspice, ut in toto corpore mihi nullus spiritus surgat,
qualem post adulterium commissum surgere omnibus notum est.“ Itaque cum
Marcilio rescribo motus. lam vero tempus est, ut ei, quod supra eiecimus, disticho
novum locum inveniamus. Qui quidem bis senis versibus intermissis post v, 40.
patet. Postquam enim Cynthia non sine additis vituperationibus Propertio se

 

*) Mandata domus v. 20. Cynthiae non potest esse, cum ex ea Amores paullo ante ad in-
vestigandum Propertium profecti esse putandi sint, sed una Propertii, id quod etiam verbis versus 22:
„disce manere domi“ cognoscitur.

