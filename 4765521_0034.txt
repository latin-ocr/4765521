siref-⁵}

suffossum esse fabularentur*)? Nonne lenae verba, quibus puellae animos versa-
tura et ad foedissimum meretricis quaestum pellectura est, aptius comparantur
cum talpae fodientis et terram perforantis opera, quam cum aqua atque ea blande
percurrenti, quae et ipsa quidem lapides cavare valet, sed tamen non nisi longo
temporis spatio intermisso? Quamobrem pentametrum mecum sic rescribe:

Saxosamque forat sedula talpa viam.

Sic autem restituto breviore versu extrema verba hexametri neque ut extant
in libris neque ut a recentissimis editoribus mutata sunt sustineri posse in promptu
est. In his autem emendandis reiectis aliis libris Neapolitanum sequor, per cuius
litteras, quae sunt perure, manifesto vox rura perlucere mihi videtur. Vix
iam dubium esse potest, quin pro eis, (piae relinquuntur, litteris blanda pe scri-
bendum sit blandaque. Particula enim que, si, ut saepissime, compendio scripta
suit (q;), aliquam saltim similitudinem litterae p praebere potuit. Blanda autem
rura haut scio an nemo mirabitur, qui apud Statium blanda littora et similia
legerit. Blanda enim cuin ea sint, quae sensibus blandiantur i. e. placeant,
iucunda sint, blanda rura aut nihil aut non multum differunt a gratis,
amoenis, laetis agris.

Toto igitur disticho hoc dicit poeta: Lena verbis animum puellae ita cor-
rumpere studebat (ila verbis ad corrumpendum idoneis detestandum opus suum
perficiebat), ut sedula talpa blanda rura et saxosam viam perforat. Ut enim
talpa nec movetur ruris splendore nec duritie lapidosarum viarum**) impeditur,
quominus cuniculos suos fodiat, ita lena integram puellam corruptura nec castitate
et pulchritudine virginis commovetur nec constantia et firmitate eius deterretur,
quin foedum opus suum persequatur.

v. 7, 51-70.

Huius carminis particula, quae versus intra quinquagesimum et septuagesi-
mum primum complectitur, ut mihi interpolationis suspecta est, ita compluribus
locis corrupta videtur. Ac de interpolatione quidem alio loco quaeretur, hic de
singulis corruptelis agemus, Primum ea sententia, quam ad interpretandos versus
55. et 56. protulit Hertzbergus, valde displicet. Ita enim Propertium dixisse
vult: „Turba omnis gemina (h. e. in duas partes divisa) sedes per fluvium sor-
tita est et diversa aqua remigat.“ Quis vero poetam tam nude illud sedes po·-
suisse credat, cum in turbam epitheta cumulaverit? Quamobrem leviter mutatis
verbis versus 55. sic rescribo:

71’) Varro apud Plinium vm, 29. 43.

**) Sub viis saxosis vias silice stratas vel semitas per petram caesas intellegas cave. eum sint
limites multis lapidibus sparsi. Sic saxosi montes Verg. georg. 11, 111. non ei sunt, qui saxis con-
stent, sed qui saxis intermixti sunt.

