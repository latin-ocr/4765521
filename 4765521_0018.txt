hunc in modum sac'is, neglecto compendio in scriptura minuscula eundem, quem
satis, aspectum praebebat. Sic igitur versus 11—-13, restituo}
Mercurio et sacris fertur Boebeidos undis
virgineum Brimo composuisse latus.
Cedite iam divae.

ll, 3. 21, 22.

Et sua cum antiquae committit scripta Corinnae
Carmina quae quivis non putat aequa suis.

Haec omnium codicum scriptura est, nisi quod pro quivis cod. Heinsianus
quamvis habet, cod. Groninganus lyrnes. Lectionis codicis H. merito ratio
nulla habita est3 mirum autem in modum vexavit interpretes, recentiores inprimis,
Groningani codicis scriptura. Nam cum priorum aliquis, Scaliger, ni fallor, e
reliquorum librorum verbis carmina quae quivis elicuisset carminaque
aequaevis, recentiores inde a Lachmanno omnes aliam coniecturam receperunt
(sive ea Beroaldi. sive Volsci est, nihil attinet), quae alitteris codicis G. omni
sensu cassis lyrnes proficiscitur. Quamcunque enim recentiorem editionem evol-
veris, hocloco invenies: carminaque Erinnes. Nubem amplexos esse pro
Iunone, qui hanc coniecturam probarent, unus omnium vidit Heimreichius*) iure
affirmans eis locis, ubi cum Neapolitano dissentiat, codicis G. auctoritatem esse
nullam. Nos cum iu aestimanda (lignitate codicis G. toti 'ab Heimreichii parte
stemus, remedium non ab hoc, sed a Neapolitani lectione ceterorum omnium co-
dicum (Heinsiano non excepto) sustentata petemus. Levissimo autem errore lec—
tionem quivis ortam esse putamus, Scriptum enim suit in archetypo seu eius
fonte. ut mihi quidem persuasissimum est, quinis, quod eodem minuscularum
litterarum ductu scribi, quo quiuis nemini ignotum est. Quae vox cum librariis
notior esset, quam quinis, bona fide transscripta esl per quivis. Nunc vide
mihi, quae genuina Propertii verba suerint:

Et sua cum antiquae committit scripta Corinnae,
Carmina quae quinis non putat aequa suis.

Quae verba ne cui leges grammaticas laedere videantur, pauca addenda pu-
tavimus, quibus nebulae istae dispellerentur. Ac primum quidem, si quis dubitat,
nuni carmina quae pronomine relativo post nomen suum posito dicere licuerit
poetis pro quae carmina, ex eis exemplis, quae quasi in praetereundo collecta

ἢ Heimreichii de hoc loco iudicium sollicitat Grumme (De codd. Prop.‚ Gron. et Neap„ progr.
gymn. Aurich. 1868 p. 24.) demonstraturus ne N. quidem codicem interpolationis labe prorsus vacare
his verbis: „hoc enim loco scripturam libri Gron. lyrnes optimum emendationis fundamentum praebere
solus Heimreichius non videtur cognovisse: quomodo autem verbis, quae ibidem habet N. quae quivi„
probabilis coniectura superstrui possit, nemo credo intelleget nec Heimr. demonstravit* Sed hic,
suspicor, inter scribendum „deos non bene advocatos“ habuit, cum neglegeret verba quae quivis non
solum in N. extare, sed etiam in reliquis codicibus longe plurimis.

 

