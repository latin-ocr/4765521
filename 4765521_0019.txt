13

 

afferemus, cognoscet nihil obstitisse Propertio, quin transpositionem pronominis
admitteret. Dicit enim Lucretius IV, 594: per loca quae3 catull. 64, 66.
76, 9. Lucret. V, 465. Verg. georg. I, 167: omnia quae, catull. 68, 15.
113. Lucret. V, 914. Propert. V, 10, 7. auctor Ciris 232: tempore quo;
Verg. ecl. III, 42: tempora quae3 Prop. III, 13, 2: spicula quot3 Ovid.
trist. V, 2, 25: silva feras quot alit. — Quae carmina autem notissima
attractione dici pro cuius carmina uno verbo commemorasse satis habemus.
Neque quinis suis pro quinque suorum offendere debet, cum distributi-
vorum, qui vocantur, numerorum pro cardinalibus usus poetis latinis familiarissi-
mus sit, pronomina autem possessiva eodem casu cum numeralibus iuncta etiam·
apud Ciceronem et Caesarem inveniantur. Qua de re cf. Ferd. Schultzii gramm.
lat. S 274. ann. 2. sub fin. exemplaque ibi citata.

Totius igitur distichi sententia, si pedestri scriptori verbis exprimenda esset,
sic se haberet: „et cum sua scripta antiquae Corinnae componit, cuius carmina
ne quinque quidem suorum paria putat.“

Iam quamvis sat multa attulisse nobis videamur ad coniecturam nostram
confirmandam, tamen nihil, quod pro nobis faciat, neglecturi animos lectorum eo
advertimus, ut inspiciant, quanta versu 22„ ut nos commendavimus, restituto con-
cinnitas existat trium eorum distichorum, quibus Cynthiae artes describuntur, cum
in unoquoque pentametro sententia antecedentis hexametri accuratius definiatur.

Quaeri etiam potest, cur Cynthia Corinnae carmina quinis suis non aequa
putaverit, non ternis, vel senis, vel nonis, vel denis. Quae res, modo
verecundum sit de ea cum poeta litigare, id causae habere potest, quod Corinna
quinque libros originum Boeoticarum et fabularum heroicarum composuisse fertur.
Diceret igitur Cynthia quinque libros Corinnae ne tantum quidem valere, quantum
totidem ipsius carmina. Sed haec hactenus,

Restat, ut, unde Groningani codicis perversissimam lectionem ortam esse
putemus, paucissimis verbis doceamus. Invenit, ni fallor, codicis Gron. librarius
in eo exemplari, quod transscripsit, vocabulum lyricis, quod aut interpretandi
gratia in margine adnotatum, aut ab aliquo quodam, qui quinis vel quiuis
non intellegeret, in textu positum fuit. Sed cum ne id quidem, quid sibi vellet,
perspiceret vir optimus, boni librarii officium praestaturus litterarum speciem ita
depinxit, ut oculis suis se praebebat. Hinc prodigiosum illud lyrn es prodiit,
minime vero ex Erinnes nomine, cuius praeter Plinium et Hieronymum, si cre-
dimus Forcellinio, scriptor latinus mentionem fecit nullus.

II 9 13.
Foedavitque comas 'et tanti corpus Achilli
Maximaque in parva sustulit ossa manu.

Optimo iure Luc. Muller verbis et tanti corpus Achilli crucem praepo-
suit, cum id, quod est tanti et per se langueat et cum sequente maxima ossa

