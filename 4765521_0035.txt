29

 

Nam geminas sedes turpem sortita per amnemst
Turbaque diversa remigat omnis aqua
neque repugno, si quis vocabulum est post turpem collocari malit. Haec igitur
distichi sententia est: „Omnis turba (sc. animarum) per turpem amnem gemi-
nas sedes sortita est et diversa aqua remigat“. In positura particulae que
si haeres, εἰ, quaeso, Prop. ΙΙΙ, 27, 9. Tibull. I, 3, 56. Hor. III, 4, 11. sat.
I, 4, 115.

Sequuntur duo versus, quos Luc, Miiller ita desperavit, ut utrumque notis-
sima illa cruce critica signaverit. Mihi ad restituendos eos Μ. Hauptii coniectura
sufficere videtur scribentis:

Unda Clytaemestrae stuprum vehit altera, Cressam

Portat mentitam lignea monstra bovis,
nisi quod codicum primi verbi scripturam una, quam iam Hertzbergus voci al-
tera originem debere vidit, non ex unda, sed e cumba corruptam puto. Qua
in re ne quid neglexisse videar, affirmo me non ignorare in-codicibus nostris
verbum illud ubique per y litteram scriptum esse; sed illi ipsi Propertii codices
neque aetate neque indole ei sunt, quibus in rebus orthographicis quicquam au-
ctoritatis tribuatur.

Quid in insequentibus versibus Andromedae commemoratio sibi velit, haut
facile dixeris, neque, cur haec inprimis sine fraude marita appelletur, quis-
quam expediverit. Sed de hac re copiosius dicendum erit, si interpolationis cau-
sam a emus.

gVenimus ad verba versus 64. pectora nota. Quae quantumvis explicare
conati sint Lachmannus et is, qui in conservandis, defendendis, explicandis vel
corruptissimis codicum verbis haut scio an a nullo superetur, Hertzbergus, tamen
pauci inveniantur, qui intemerata esse ista indicent. Neque praeteritis saeculis
defuerunt, qui versus nostri sanandi periculum facerent (vide Hertzb. ad h. l.);
recentiorum autem Heimreichius nota pericla proposuit. Quae coniectura etsi
magis apta est ad argumentum totius loci, quam aliorum, tamen cum propter
nimiam litterarum dissimilitudinem, tum maxime propter verborum metathesin ve-
risimilis non est. Nam si nostri codices pectora nota exhibent, Scaliger autem
in libro suo invenit corpora nota, concludendum est priores litteras in arche-
typo difficiles fuisse ad legendum et ab aliis librariis aliter ex arbitrio suppletas
esse. His igilur finibus omnis coniectura teneatur oportet. Ipsi dubitantes et
conaminis veniam precantes proponimus aut facta remota aut fata remota.

Denique in v. 69. valde offendit vox sanamus, quae, ut postea cogno-
vimus, iam Passeratio et Broukhusio displicuit. Ne tamen eorum inventum so-
lamur probemus, eo prohibemur, quod totus hic locus non eum in finem com—
positus videtur, ut feminae etiam apud inferos praeterita mala lugentes describantur,
sed potius, ut amor fidelis etiam mortem superare demonstretur: id quod et versu
53. et Hypermnestrae exemplo et versu 70. apparet. Non enim lacrimae istae,

