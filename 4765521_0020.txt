14

 

intolerabilem pleonasmum efficiat. Idem in praefatione ad Propertium p. xxvi.
coniectat fortasse scriptum fuisset ad functi corpus Achivi, quod cum'aliu‘s
ob causas improbamus, tum maxime eo, quod participium functus nude* positum'
pro mortuo apud Statium aliosque posteriores quidem satis frequens, Augusteae
autem aetatis scriptoribus non usitatum est. Accuratius sententiarum nexum in-
tuenti mihi aliud se obtulit vocabulum huic loco multo magis accommodatum.
Antecedenti enim disticho poeta Briseidem cruentum corpus Achillis lavisse,>rersu
autem 14. maxima eius ossa parvis manibus sustulisse narrat. Quaeritur, quo
tempore Briseis ossa Achillis sustulerit. Aut enim de legendis post cremationem
ossibus cogitari licet, aut de corpore a flumine in tentorium reportando. Sed
quominus de legendis combusti corporis ossibus sermonem esse putemus, non solum
eo deterremur, quod ossibus epitheton maxima adiectum est, sed etiam eo, ⁴quod
manu parva maximis ossibus opposita non nisi de gravi onere sublevando cogitari
potest. Ossium enim fragmenta, qualia post cremationem relinquebantur, neque maxima
videri, neque grave onus haberi potuerunt. Briseidem igitur eum in finem ossa
Achillis sustulisse putamus, ut ea, i. e. corp11S, post lavationem a flumine referret.
Eodem modo versum 14. et ab Hertzbergo et 3 Iacobo in interpretationibus ger-
manicis intellectum video. Quamobrem tanti e lauti corruptum esse pro certo
habeo totumque versum 13. sic rescribo:
Foedavitque comas et lauti corpus Achillei.

ΠΙ, 18, 5.

Quid mea si canis aetas canesceret annis.

Sic legitur versus in codd. Ν, et Ι). eodemque modo in archetypo fuisse
putandus est. Quod contra cod. G. verborum ordine turbato ipsisque verbis non
leviter immutatis versum ita exhibet:

Quid si iam canis aetas mea candeat annis.

Talis receptus est a Lachmanno et ab Hertzbergo. Lucianus autem Miiller
verborum ordine, ut est in N„ servato pro canesceret cnm Heinsio candesce-
ret reponit atque.. ut in vicinis verbis canis et candesceret nihil esse offen-
sionis doceat, ad catull. 64, 13. 14. et Tibull. I, 10, 43. ut similes locos pro-
vocat. Sed ille locus de vitio suspectus et ·a Baehrensio assentiente H. Magno
longe aliter constitutus est, in hoc autem capitis canis crinibus candescentis
mentio fit. Atque capiti quidem cano candescendi verbum maxime est conve-
niens: quomodo autem aetatem canis annis candescentem tibi fingas,
tu vide. Duplex enim in eo genere dicendi τρόπος inesset, cum aetas pro ipso
homine, cani aulem anni pro talibus comis accipiendi essent. Nimia profecto
audacia et ne poetae quidem concessa! Mihi vero id, quod est in codicibus,
canesceret non e candesceret, sede vanesceret corruptum, vitium autem
inde ortum videtur, quod vox canis modo scripta adhuc in mente scribentis
haerebat. Versus sic rescriptus hoc fere significat: Quid? si aetas (vita) mea

